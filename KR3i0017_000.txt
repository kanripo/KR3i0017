# -*- mode: mandoku-view; -*-
#+TITLE: 香乘
#+DATE: 2015-08-24 23:17:44.968558
#+PROPERTY: ID KR3i0017
#+PROPERTY: BASEEDITION WYG    
#+PROPERTY: JUAN 原序
<pb:KR3i0017_WYG_000-1a>¶
香乗原序¶
吾友周江左為香乘所載天文地理人事物産囊括古¶
今殆盡矣余無復可措一辭葉石林燕語述章子厚自¶
嶺表還言神仙昇舉形滯難脫臨行須焚名香百餘觔¶
以佐之廬山有道人積香數斛一日盡發命弟子焚於¶
五老峰下黙坐其傍烟盛不相辯忽躍起在峰頂言出¶
子厚與所謂返魂香之說皆未可深信然詩禮所稱燔¶
柴事天蕭焫供祭蒸享苾芬升香椒馨達神明通幽𨼆¶
<pb:KR3i0017_WYG_000-1b>¶
其來久逺矣佛有衆香國而養生煉形者亦必焚香言¶
豈盡誣哉古人香臭字通謂之臭故大學言如惡惡臭¶
而孟子以鼻之於臭為性性之所欲不得而安於命余¶
老矣薄命不能得致竒香展讀此乘芳菲菲兮襲余¶
計人性有同好者案頭各置一册作如是鼻觀否夫以香¶
草比君子屈宋諸君騷賦纍纍不絶書則好香故余楚¶
俗周君維揚人實楚産兩人譬之草木吾臭味也李維¶
楨序¶
<pb:KR3i0017_WYG_000-2a>¶
余好睡嗜香性習成癖有生之樂在兹遁世之情彌篤¶
每謂霜裏佩黄金者不貴於枕上黒甜馬首擁紅塵者¶
不樂於爐中碧篆香之為用大矣哉通天集靈祀先供¶
聖禮佛藉以導誠祈仙因之昇舉至返魂祛疫辟邪飛¶
氣功可回天殊珍異物纍纍徴竒豈惟幽窻破寂繡閣¶
助歡已耶少時嘗為此書鳩集一十三卷時欲命梓殊¶
歉挂漏乃復窮搜遍輯積有年月通得二十八卷嗣後¶
次第獲覩洪顔沈葉四氏香譜每譜卷帙寥寥似未賅¶
<pb:KR3i0017_WYG_000-2b>¶
博然又皆脩合香方過半且四氏所纂互相重複至如¶
幽蘭木蘭等賦於譜無闗經余所採通不多則而辯論¶
精審葉氏居優其脩合諸方實有資焉復得晦齋香譜¶
一卷墨娥小録香譜一卷并全録之計余所纂頗亦浩¶
繁尚冀海底珊瑚不辭探討而異跡無窮年力有盡乃¶
授剞劂布諸藝林卅載精勤庶幾不負更欲纂睡㫖一¶
書以副初志李先生所為序正在一十三卷之時今先¶
生下世二十年惜不得余全書而為之快讀不勝高山¶
<pb:KR3i0017_WYG_000-3a>¶
仰止之思焉周嘉胄序¶
#+PROPERTY: JUAN 目録
<pb:KR3i0017_WYG_000-4a>¶
欽定四庫全書　　　　　子部九¶
　香乘目録　　　　　　　譜錄類一(器物之屬/)¶
　　卷一¶
　　　香品(隨品附/事實)¶
　　卷二¶
　　　香品¶
　　卷三¶
　　　香品¶
<pb:KR3i0017_WYG_000-4b>¶
　　卷四¶
　　　香品¶
　　卷五¶
　　　香品¶
　　卷六¶
　　　佛藏諸香¶
　　卷七¶
　　　宫掖諸香¶
<pb:KR3i0017_WYG_000-5a>¶
　　卷八¶
　　　香異¶
　　卷九¶
　　　香事分類¶
　　卷十¶
　　　香事分類¶
　　卷十一¶
　　　香事别録¶
<pb:KR3i0017_WYG_000-5b>¶
　　卷十二¶
　　　香事别録¶
　　卷十三¶
　　　香緒餘¶
　　卷十四¶
　　　法和衆妙香¶
　　卷十五¶
　　　法和衆妙香¶
<pb:KR3i0017_WYG_000-6a>¶
　　卷十六¶
　　　法和衆妙香¶
　　卷十七¶
　　　法和衆妙香¶
　　卷十八¶
　　　凝合花香¶
　　卷十九¶
　　　熏佩之香¶
<pb:KR3i0017_WYG_000-6b>¶
　　　塗傅之香¶
　　卷二十¶
　　　香屬¶
　　卷二十一¶
　　　印香方¶
　　卷二十二¶
　　　印香圖¶
　　卷二十三¶
<pb:KR3i0017_WYG_000-7a>¶
　　　晦齋香譜¶
　　卷二十四¶
　　　墨娥小録香譜¶
　　卷二十五¶
　　　獵香新譜¶
　　卷二十六¶
　　　香爐類¶
　　卷二十七¶
<pb:KR3i0017_WYG_000-7b>¶
　　　香詩彚¶
　　卷二十八¶
　　　香文彚¶
　　　　(臣/)等謹案香乘二十八卷明周嘉胄撰嘉冑¶
　　　　字江左揚州人此書初纂於萬厯戊午止一¶
　　　　十三卷李維楨為作序後自病其疎畧續輯¶
　　　　為二十八卷以崇禎辛巳刋成嘉胄自為前¶
　　　　後二序其書凡香品五卷佛藏諸香一卷宫¶
<pb:KR3i0017_WYG_000-8a>¶
　　　　掖諸香一卷香異一卷香事分類二卷香事¶
　　　　别録二卷香緒餘一卷法和衆妙香四卷凝¶
　　　　合花香一卷熏佩之香塗傅之香共一卷香¶
　　　　屬一卷印香方一卷印香圖一卷晦齋香譜¶
　　　　一卷墨娥小録香譜一卷獵香新譜一卷香¶
　　　　爐一卷香詩香文各一卷採摭極為繁富考¶
　　　　南宋以來有洪芻葉廷珪諸家之譜今或𫝊¶
　　　　或不𫝊其𫝊者亦篇帙寥寥故周紫芝太倉¶
<pb:KR3i0017_WYG_000-8b>¶
　　　　稊米集稱所徴香事多在洪譜之外嘉胄此¶
　　　　編殫二十餘年之力凡香名品故實以及修¶
　　　　合賞鑒諸法無不旁徴博引一一具有始末¶
　　　　自有香譜以來惟陳振孫書録解題載有香¶
　　　　嚴三昧十卷篇帙最富嘉胄此集乃幾於三¶
　　　　倍之談香事者固莫詳備於斯矣乾隆四十¶
　　　　六年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3i0017_WYG_000-9a>¶
　　　　　　　　　總　校　官　(臣/)　陸　費　墀¶

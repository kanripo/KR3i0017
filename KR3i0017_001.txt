# -*- mode: mandoku-view; -*-
#+TITLE: 香乘
#+DATE: 2015-08-24 23:17:44.988809
#+PROPERTY: ID KR3i0017
#+PROPERTY: BASEEDITION WYG    
#+PROPERTY: JUAN 卷一
<pb:KR3i0017_WYG_001-1a>¶
欽定四庫全書¶
　香乗卷一¶
　　　　　　　　　　　　明　周嘉胄　撰¶
　　香品(隨品附/事實)¶
　香最多品類岀交廣崖州及海南諸國然秦漢已前¶
　未聞惟稱蘭蕙椒桂而已至漢武奢廣尚書郎奏事¶
　者始有含雞舌香及諸夷獻香種種徴異晉武時外¶
　國亦貢異香迨煬帝除夜火山燒沈香甲煎不計數¶
<pb:KR3i0017_WYG_001-1b>¶
　海南諸香畢至矣唐明皇君臣多有用沈檀腦麝為¶
　亭閣何多也後周顯徳間昆明國又獻薔薇水矣昔¶
　所未有今皆有焉然香一也或生於草或出於木或¶
　花或實或節或葉或皮或液或又假人力煎和而成¶
　有供焚者有可佩者又有充入藥者詳列如左¶
　　　沈水香(考證一/十九則)¶
木之心節置水則沈故名沈水亦曰水沈半沈者為&KR1112;¶
香不沈者為黄熟香南越志言交州人稱為蜜香謂其¶
<pb:KR3i0017_WYG_001-2a>¶
氣如蜜脾也梵書名阿迦嚧香¶
香之等凡三曰沈曰&KR1112;曰黄熟是也沈香入水即沈其¶
品凡四曰熟結乃膏脉凝結自朽出者曰生結乃刀斧¶
伐仆膏脉結聚者曰脫落乃因木朽而結者曰蟲漏乃¶
因蠧隙而結者生結為上熟脫次之堅黑為上黄色次¶
之角沈黑潤黄沈黄潤蠟沈柔靭革沈紋横皆上品也¶
海島所出有如石杵如肘如拳如鳳雀龜蛇雲氣人物¶
及海南馬蹄牛頭燕口蠒栗竹葉芝菌梭子附子等香¶
<pb:KR3i0017_WYG_001-2b>¶
皆因形命名耳其&KR1112;香入水半浮半沈即沈香之半結¶
連木者或作煎香番名婆菜香亦曰弄水香甚類蝟刺¶
雞骨香葉子香皆因形而名有大如笠者為蓬萊香有¶
如山石枯槎者為光香入藥皆次於沈水其黄熟香即¶
香之輕虚者俗訛為速香是矣有生速斫伐而取者有¶
熟速腐朽而取者其大而可雕刻者謂之水盤頭並不¶
可入藥但可焚爇(本草/綱目)¶
嶺南諸郡悉有傍海處尤多交榦連枝岡嶺相接千里¶
<pb:KR3i0017_WYG_001-3a>¶
不絶葉如冬青大者數抱木性虚柔山民以搆茅廬或¶
為橋梁為飯甑有香者百無一二葢木得水方結多有¶
折枝枯榦中或為沈或為&KR1112;或為黄熟自枯死者謂之¶
水盤香南息高竇等州惟産生結香葢山民入山以刀¶
斫曲榦斜枝成坎經年得雨水浸漬遂結成香乃鋸取¶
之刮去白木其香結為斑㸃名鷓鴣斑燔之極清烈香¶
之良者惟在瓊崖等州俗謂之角沈黄沈乃枯木得者¶
宜入藥用依木皮而結者謂之青桂氣尤清在土中嵗¶
<pb:KR3i0017_WYG_001-3b>¶
久不待創剔而成薄片者謂之龍鱗削之自卷咀之柔¶
靭者謂之黄蠟沈尤難得也(同/上)¶
諸品之外又有龍鱗麻葉竹葉之類不止一二十品要¶
之入藥惟取中實沈水者或沈水而有中心空者則是¶
雞骨謂中有朽路如雞骨血眼也(同/上)¶
沈香所出非一真臘者為上占城次之渤泥最下真臘¶
之香又分三品緑洋極佳三濼次之勃羅間差弱而香¶
之大槩生結者為上熟脫者次之堅黑為上黄者次之¶
<pb:KR3i0017_WYG_001-4a>¶
然諸沈之形多異而名不一有狀如犀角者有如燕口¶
者如附子者如梭子者是皆因形而名其堅緻而有紋¶
横者謂之横隔沈大抵以所産氣色為高而形體非以¶
定優劣也緑洋三濼勃羅間皆真臘屬國(葉廷珪南/番香録)¶
蜜香沈香雞骨香黄熟香&KR1112;香青桂香馬蹄香雞舌香¶
按此八香同出於一樹也交趾有蜜香樹榦似櫸栁其¶
花白而繁其葉如橘欲取香伐之經年其根榦枝節各¶
有别色木心與節堅黑沈水者為沈香與水面平者為¶
<pb:KR3i0017_WYG_001-4b>¶
雞骨香其根為黄熟香其榦為&KR1112;香細枝緊實未爛者¶
為青桂香其根節輕而大者為馬蹄香其花不香成實¶
乃香為雞舌香珍異之本也(陸佃埤/雅廣要)¶
太學同官有曾官廣中者云沈香襍木也朽蠧浸沙水¶
嵗久得之如儋崖海道居民橋梁皆香材如海桂橘柚¶
之木沈於水多年得之為沈水香本草謂為似橘是已¶
然生採之則不香也(續博/物志)¶
瓊崖四州在海島上中有黎戎國其族散處無酋長多¶
<pb:KR3i0017_WYG_001-5a>¶
沈香藥貨(孫升/談圃)¶
水沈出南海凡數種外為斷白次為&KR1112;中為沈今嶺南¶
巖峻處亦有之但不及海南者清婉耳諸夷以香樹為¶
槽以飼雞犬故鄭文寳詩云沈檀香植在天涯賤等荆¶
衡水面槎未必為槽飼雞犬不如煨燼向豪家(陳/譜)¶
沈香生在土最久不待剜剔而得者(孔平仲/談苑)¶
香出占城者不若真臘真臘不若海南黎峒黎峒又以¶
萬安黎母山東峒者冠絶天下謂之海南沈一片萬錢¶
<pb:KR3i0017_WYG_001-5b>¶
海北高化諸州者皆&KR1112;香耳(蔡絛/藂談)¶
上品出海南黎峒一名土沈香少有大塊其次如蠒栗¶
角如附子如芝菌如茅竹葉者佳至輕薄如紙者入水¶
亦沈香之節因久蟄土中滋液下流結而為香採時香¶
面悉在下其背帶木性者乃出土上環島四郡界皆有¶
之悉冠諸番所出又以出萬安者為最勝說者謂萬安¶
山在島正東鍾朝陽之氣香尤醖藉豐美大抵海南香¶
氣皆清淑如蓮花梅英鵝梨蜜脾之類焚博山投少許¶
<pb:KR3i0017_WYG_001-6a>¶
氛翳彌室翻之四面悉香至煤燼氣不焦此海南之辯¶
也北人多不甚識葢海上亦自難得省民以牛博之於¶
黎一牛博香一擔歸自擇選得沈水十不一二中州人¶
士但用廣州舶上占城真臘等香近來又貴登流眉來¶
者余試之乃不及海南中下品舶香往往腥烈不甚腥¶
者氣味又短帶木性尾烟必焦其出海北者生交趾及¶
交人得之海外番舶而聚於欽州謂之欽香質重實多¶
大塊氣尤酷烈不復醖藉惟可入藥南人賤之(范成大/桂海虞)¶
<pb:KR3i0017_WYG_001-6b>¶
(衡/志)¶
瓊州崖萬瓊山定海臨高皆産沈香又出黄速等香(大/明)¶
(一統/志)¶
香木所斷嵗久朽爛心節獨在投水則沈(同/上)¶
環島四郡以萬安軍所採為絶品豐郁醖藉四面悉皆¶
翻爇燼餘而氣不盡所産處價與銀等(稗史/彚編)¶
大率沈水萬安東洞為第一品在海外則登流眉片沈¶
可與黎峒之香相伯仲登流眉有絶品乃千年枯木所¶
<pb:KR3i0017_WYG_001-7a>¶
結如石杵如拳如肘如鳳如孔雀如龜蛇如雲氣如神¶
仙人物焚一片則盈室香霧越三日不散彼人自謂無¶
價寳多歸兩廣帥府及大貴勢之家(同/上)¶
香木初一種也膏脉貫溢則沈實此為沈水香有曰熟¶
結其間自然凝實者脫落因木朽而自解者生結人以¶
刀斧傷之而後膏脉聚焉蟲漏因蟲傷蠧而後膏脉亦¶
聚焉自然脫落為上以其氣和生結蟲漏則氣烈斯為¶
下矣沈水香過四者外則有半結半不結為弄水香番¶
<pb:KR3i0017_WYG_001-7b>¶
言為婆菜因其半結則實而色重半不結則不大實而¶
色褐好事者謂之鷓鴣斑婆菜中則復有名水盤頭結¶
實厚者亦近沈水凡香木被伐其根盤結處必有膏脉¶
湧溢故亦結但數為雨淫其氣頗腥烈故婆菜中水盤¶
頭為下餘雖有香氣不大凝實又一品號為&KR1112;香大凡¶
沈水婆菜&KR1112;香嘗出於一種而每自有高下三者其産¶
占城不若真臘國真臘不若海南諸黎峒海南諸黎峒¶
又不若萬安吉陽兩軍之間黎母山至是為冠絶天下¶
<pb:KR3i0017_WYG_001-8a>¶
之香無能及之矣又海北則有高化二郡亦産香然無¶
是三者之别苐為一種類&KR1112;之上者海北香若沈水地¶
號龍竈者高涼地號浪灘者官中時時擇其高勝試爇¶
一炷其香味雖淺薄乃更作花氣百和旖旎(同/上)¶
南方火行其氣炎上藥物所賦皆味辛而嗅香如沈&KR1112;¶
之屬世専謂之香者又美之所鍾也世皆云二廣出香¶
然廣東香乃自舶上來廣右香産海北者亦凡品惟海¶
南最勝人士未嘗落南者未必盡知故著其說(桂海/志)¶
<pb:KR3i0017_WYG_001-8b>¶
高容雷化山間亦有香但白如木不禁火力氣味極短¶
亦無膏乳土人貨賣不論錢也(稗史/彚編)¶
泉南香不及廣香之為妙都城市肆有詹家香頗類廣¶
香今日多用全類辛辣之氣無復有清芬韻度也又有¶
官香而香味亦淺薄非舊香之比¶
　已下九品俱沈香之屬¶
　　　生沈香即蓬萊香¶
出海南山西其初連木狀如粟棘房土人謂之刺香刀¶
<pb:KR3i0017_WYG_001-9a>¶
刳去木而出其香則堅緻而光澤士大夫曰蓬萊香氣¶
清而且長品雖侔於真臘然地之所産者少而官於彼¶
者乃得之商舶䍐獲焉故值常倍於真臘所産者云(香/録)¶
蓬萊香即沈水香結未成者多成片如小笠及大菌之¶
狀有徑一二尺者極堅實色狀皆似沈香惟入水則浮¶
刳去其背帶木處亦多沈水(桂海虞/衡志)¶
　　　光香¶
與&KR1112;香同品苐出海北及交趾亦聚於欽州多大塊如¶
<pb:KR3i0017_WYG_001-9b>¶
山石枯槎氣粗烈如焚松檜曾不能與海南&KR1112;香比南¶
人常以供日用及陳祭享(同/上)¶
　　　海南&KR1112;香¶
香如蝟皮栗蓬及漁蓑狀蓋修治時雕鏤費工去木畱¶
香棘刺森然香之精鍾於刺端芳氣與他處&KR1112;香迥别¶
出海北者聚於欽州品極凡與廣東舶上生熟速結等¶
香相埒海南&KR1112;香之下又有重漏生結等香皆下色(同/上)¶
　　　番香一名番沈¶
<pb:KR3i0017_WYG_001-10a>¶
出勃泥三佛齊氣礦而烈價似真臘緑洋減三分之二¶
視占城減半矣(香/録)¶
　　　占城&KR1112;香¶
&KR1112;香乃沈香之次者出占城國氣味與沈香相類但帶¶
木頗不堅實亞於沈而優於熟速(香/録)¶
&KR1112;與沈同樹以其肌理有黒脉者為别(本草/拾遺)¶
　　　黄熟香¶
亦&KR1112;香之類但輕虚枯朽不堪也今和香中皆用之¶
<pb:KR3i0017_WYG_001-10b>¶
黄熟香夾&KR1112;香黄熟香諸番出而真臘為上黄而熟故¶
名焉其皮堅而中腐者其形狀如桶故謂之黄熟桶其¶
夾&KR1112;而通黑者其氣尤勝故謂夾&KR1112;黄熟此香雖泉人¶
之所日用而夾&KR1112;居上品(香/録)¶
　近時東南好事家盛行黄熟香又非此類乃南粤土¶
　人種香樹如江南人家藝茶趨利樹矮枝繁其香在¶
　根剔根作香根腹可容數升實以肥土數年復成香¶
　矣以年逾久者逾香又有生香鐵面油尖之稱故廣¶
<pb:KR3i0017_WYG_001-11a>¶
　州志云東筦縣茶園村香樹出於人為不及海南出¶
　於自然¶
　　　速暫香¶
香出真臘者為上伐樹去木而取香者謂之生速樹仆¶
木腐而香存者謂之熟速其樹木之半存者謂之暫香¶
而黄而熟者謂之黄熟通黑者為夾&KR1112;又有皮堅而中¶
腐形如桶謂之黄熟桶(一統/志)¶
　速暫黄熟即今速香俗呼鯽魚片以雉雞斑者佳重¶
<pb:KR3i0017_WYG_001-11b>¶
　實為美¶
　　　白眼香¶
亦黄熟之别名也其色差白不入藥品和香用之¶
　　　葉子香¶
一名龍鱗香葢&KR1112;香之薄者其香尤勝於&KR1112;¶
　　　水盤香¶
類黄熟而殊大雕刻為香山佛像並出舶上¶
　有云諸香同出一樹有云諸木皆可為香有云土人¶
<pb:KR3i0017_WYG_001-12a>¶
　取香樹作橋梁槽甑等用大抵樹本無香須枯株朽¶
　榦仆地襲脉沁澤凝膏蛻去木性秀出香材為焚爇¶
　之珍海外必登流眉為極佳海南必萬安東峒稱最¶
　勝産因地分優劣葢以萬安鍾朝陽之氣故耳或謂¶
　價與銀等與一片萬錢者則彼方亦自高值且非大¶
　有力者不可得今所市者不過占臘諸方平等香耳¶
　　　沈香祭天¶
梁武帝制南郊明堂用沈香取天之質陽所宜也北郊¶
<pb:KR3i0017_WYG_001-12b>¶
用土和香以地於人親宜加雜馥即合諸香為之梁武¶
祭天始用沈香古未有也¶
　　　沈香一婆羅丁¶
梁簡文時扶南傅有沈香一婆羅丁云婆羅丁五百六¶
十斤也(北户/錄)¶
　　　沈香火山¶
隋煬帝每至除夜殿前諸院設火山數十車沈水香每¶
一山焚沈香數車以甲煎沃之熖起數丈香聞數十里¶
<pb:KR3i0017_WYG_001-13a>¶
一夜之中用沈香二百餘乘甲煎二百餘石房中不燃¶
膏火懸寳珠一百二十以照之光比白日(杜陽/雜編)¶
　　　太宗問沈香¶
唐太宗問高州首領馮盎云卿去沈香逺近盎曰左右¶
皆香樹然其生者無香惟朽者香耳¶
　　　沈香為龍¶
馬希範搆九龍殿以沈香為八龍各長百尺抱柱相向¶
作趨捧勢希範坐其間自謂一龍也幞頭脚長丈餘以¶
<pb:KR3i0017_WYG_001-13b>¶
象龍角凌晨將坐先使人焚香於龍腹中煙氣鬱然而¶
出若口吐然近古以來諸侯王奢僭未有如此之盛也¶
(續世/説)¶
　　　沈香亭子材¶
長慶四年敬宗初嗣位九月丁未波斯大商李蘇沙進¶
沈香亭子材拾遺李漢諫云沈香為亭子不異瑶臺瓊¶
室上怒優容之(舊/紀)¶
　　　沈香泥壁¶
<pb:KR3i0017_WYG_001-14a>¶
唐宗楚客造一宅新成皆是文柏為梁沈香和紅粉以¶
泥壁開門則香氣蓬勃太平公主就其宅看歎曰觀其¶
行坐處我等皆虚生浪死(朝野/僉載)¶
　　　屑沈水香末布象牀上¶
石季倫屑沈水之香如塵末布象牀上使所愛之姬踐¶
之無跡者賜以珍珠百琲有跡者節以飲食令體輕弱¶
故閨中相戲曰爾非細骨輕軀那得百琲珍珠(拾遺/記)¶
　　　沈香疊旖旎山¶
<pb:KR3i0017_WYG_001-14b>¶
高麗舶主王大世選沈水香近千觔疊為旖旎山象衡¶
嶽七十二峰錢俶許黄金五百兩竟不售(清異/録)¶
　　　沈香翁¶
海舶來有一沈香翁剜鏤若鬼工高尺餘舶酋以上吴¶
越王王目為清門處士發源於心清聞妙香也(同/上)¶
　　　沈香為柱¶
番禺有海獠雜居其最豪者蒲姓號曰番人本占城之¶
貴人也既浮海而遇風濤憚於復返遂畱中國定居城¶
<pb:KR3i0017_WYG_001-15a>¶
中屋室侈靡踰禁中堂有四柱皆沈水香(桯/史)¶
　　　沈香水染衣¶
周光禄諸妓掠鬢用鬱金油傅面用龍消粉染衣以沈¶
香水月終人賞金鳳皇一隻(𫝊芳/畧記)¶
　　　炊飯灑沈香水¶
龍道千卜室於積玉坊編藤作鳳眼窗支牀用薜荔千¶
年根炊飯灑沈香水浸酒取山鳳髓(青州/雜記)¶
　　　沈香甑¶
<pb:KR3i0017_WYG_001-15b>¶
有賈至林邑舎一翁姥家日食其飯濃香滿室賈亦不¶
喻偶見甑則沈香所剜也(清異/録)¶
又陶榖家有沈香甑魚英酒醆中現園林美女象黄霖¶
曰陶翰林甑裏熏香醆中逰妓可謂好事矣¶
　　　桑木根可作沈香想¶
裴休得桑木根曰若非沈香想之更無異相雖對沈水¶
香反作桑根想終不聞香氣諸相從心起也(常新/録)¶
　　　鷓鴣沈界尺¶
<pb:KR3i0017_WYG_001-16a>¶
沈香帶斑㸃者名鷓鴣沈華山道士蘓志恬偶獲尺許¶
修為界尺(清異/録)¶
　　　沈香似芬陀利華¶
顯徳末進士賈顒於九仙山遇靖長官行若奔馬知其¶
異拜而求道取篋中所遺沈水香焚之靖曰此香全類¶
斜光下等六天所種芬陀利華汝有道骨而俗縁未盡¶
因授鍊仙丹一粒以栢子為糧迄今尚徤(同/上)¶
　　　砑金虚縷沈水香紐列環¶
<pb:KR3i0017_WYG_001-16b>¶
晉天福三年賜僧法城跋遮那(袈裟/環也)王言云勅法城卿¶
佛國棟梁僧壇領袖今遣内官賜卿砑金虚鏤沈水香¶
紐列環一枚至可領取(同/上)¶
　　　沈香板牀¶
沙門支法存有八尺沈香板牀刺史王淡息切求不與¶
遂殺而藉焉後淡息疾法存出為祟¶
　　　沈香履¶
陳宣華有沈香履箱金屈膝(三餘/帖)¶
<pb:KR3i0017_WYG_001-17a>¶
　　　屧襯沈香¶
無瑕屧屧之内皆襯沈香謂之生香屧¶
　　　沈香種楮樹¶
永徽中定州僧欲寫華嚴經先以沈香種楮樹取以造¶
紙(清賞/集)¶
　　　蠟沈¶
周公謹有蠟沈重二十四兩又火浣布尺餘(雲烟過/眼録)¶
　　　沈香觀音像¶
<pb:KR3i0017_WYG_001-17b>¶
西小湖天台教寺舊名觀音教寺相𫝊唐乾符中有沈¶
香觀音像泛太湖而來小湖寺僧迎得之有草繞像足¶
以草投小湖遂生千葉蓮花(蘇州/舊志)¶
　　　沈香煎湯¶
丁晉公臨終前半月已不食但焚香危坐黙誦佛經以¶
沈香煎湯時時呷少許神識不亂正衣冠奄然化去(東/軒)¶
(筆/錄)¶
　　　妻齎沈香¶
<pb:KR3i0017_WYG_001-18a>¶
吴𨼆之為廣州刺史及歸妻劉氏齎沈香一片𨼆之見¶
之即投於湖(天逰/别集)¶
　　　牛易沈水香¶
海南産沈水香香必以牛易之黎黎人得牛皆以祭鬼¶
無脫者中國人以沈水香供佛燎帝求福此皆燒牛也¶
何福之能得哀哉(東坡/集)¶
　　　沈香節¶
江南李建勲嘗蓄一玉磬尺餘以沈香節按柄叩之聲¶
<pb:KR3i0017_WYG_001-18b>¶
極清越(澄懐/錄)¶
　　　沈香為供¶
高麗使慕倪雲林高潔屢叩不一見惟開雲林示之使¶
驚異向上禮拜留沈香十觔為供歎息而去(雲林/遺事)¶
　　　沈香烟結七鷺鷥¶
有浙人下番以貨物不合時疾疢遺失盡傾其本歎息¶
欲死海客同行慰勉再三乃始登舟見水瀕朽木一塊¶
大如鉢取而嗅之頗香謂必香木也澷取以枕首抵家¶
<pb:KR3i0017_WYG_001-19a>¶
對妻子飲泣遂再求物力以為明年圖一日鄰家穢氣¶
逆鼻呼妻以朽木爇之則烟中結作七鷺鷥飛至數丈¶
乃散大以為竒而始珍之未幾憲宗皇帝命使求竒香¶
有不次之賞其人以獻授錦衣百户賜金百兩識者謂¶
沈香頓水次七鷺鷥日夕飲宿其上積久精神暈入因¶
結成形云(廣艷/異編)¶
　　　仙留沈香¶
國朝張三丰與蜀僧廣海善寓開元寺七日臨别贈詩¶
<pb:KR3i0017_WYG_001-19b>¶
并留沈香三片草履一雙海并獻文皇答賜甚腆¶
　¶
　¶
　¶
　¶
　¶
　¶
　香乘卷一¶

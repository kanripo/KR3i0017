# -*- mode: mandoku-view; -*-
#+TITLE: 香乘
#+DATE: 2015-08-24 23:17:45.482895
#+PROPERTY: ID KR3i0017
#+PROPERTY: BASEEDITION WYG    
#+PROPERTY: JUAN 卷二十六
<pb:KR3i0017_WYG_026-1a>¶
欽定四庫全書¶
　香乘卷二十六¶
　　　　　　　　　　　　明　周嘉胄　撰¶
　　香爐類¶
　　　爐之名¶
爐之名始見於周禮冢宰之屬宮人寢中共爐炭¶
　　　博山香爐¶
漢朝故事諸王出閣則賜博山香爐¶
<pb:KR3i0017_WYG_026-1b>¶
　　　又¶
武帝内傳有博山香爐西王母遺帝者(事物/紀原)¶
　　　又¶
皇太子服用則有銅博山香爐一(晉東宮/舊事)¶
　　　又¶
泰元二十二年皇太子納妃王氏有銀塗博山連盤三¶
升香爐二(同/上)¶
　　　又¶
<pb:KR3i0017_WYG_026-2a>¶
爐象海中博山下有槃貯湯使潤氣蒸香以象海之回¶
環此器世多有之形制大小不一(考古/圖)¶
　古器款識必有取義爐葢如山香從葢出宛山騰嵐¶
　足盤環以呈山海象¶
　　　綠玉博山爐¶
孫總監千金市綠玉一瑰嵯峨如山命工治之作博山¶
爐頂上暗出香烟名不二山¶
　　　九層博山爐¶
<pb:KR3i0017_WYG_026-2b>¶
長安巧工丁緩製九層博山香爐鏤爲奇禽怪獸窮諸¶
靈異皆自然運動(西京/雜記)¶
　　　被中香爐¶
丁緩作臥褥香爐一名被中香爐本出防風其法後絶¶
至緩始更爲之爲機環轉運四周而爐體常平可置於¶
被褥故以爲名卽今之香毬也(同/上)¶
　　　熏爐¶
尚書郎入直臺中給女侍史二人皆選端正指使從直¶
<pb:KR3i0017_WYG_026-3a>¶
女侍史執香爐熏香以從入臺中給使護衣(漢官/儀)¶
　　　鵲尾香爐¶
法苑珠林云香爐有柄可執者曰鵲尾爐¶
　　　又¶
宋王賢山隂人也旣稟女質厥志彌高年及笄應適女¶
兄許氏密具法服登車旣至夫門時及交禮更着黄巾¶
裙手執鵲尾香爐不親婦禮賓客駭愕夫家力不能屈¶
乃放還出家梁大同初隱弱溪之間¶
<pb:KR3i0017_WYG_026-3b>¶
　　　又¶
吳興費崇先少信佛法每聽經常以鵲尾香爐置膝前¶
(王琰冥/祥記)¶
　　　又¶
陶𢎞景有金鵲尾香爐¶
　　　麒麟爐¶
晉儀禮大朝會卽鎭官階以金鍍九天麒麟大爐唐薛¶
能詩云獸坐金牀吐碧烟是也¶
<pb:KR3i0017_WYG_026-4a>¶
　　　天降瑞爐¶
貞陽觀有天降爐自天而下高三尺下一盤盤内出蓮¶
花一枝十二葉每葉隱出十二屬葢上有一仙人帶遠¶
遊冠披紫霞衣形容端美左手搘頤右手垂膝坐一小¶
石石上有花竹流水松檜之狀雕刻奇古非人所能且¶
多神異南平王取去復歸名曰瑞爐¶
　　　金銀銅香爐¶
御物三十種有純金香爐一枚下盤自副貴人公主有¶
<pb:KR3i0017_WYG_026-4b>¶
純銀香爐四枚皇太子有純銀香爐四枚西園貴人銅¶
香爐三十枚(魏武上/雜物疏)¶
　　　夢天帝手執香爐¶
陶𢎞景字通明丹陽秣陵人也父貞孝昌令初𢎞景母¶
郝氏夢天人手執香爐來至其所已而有娠¶
　　　香爐墮地¶
侯景篡位景牀東邊香爐無故墮地景呼東西南北皆¶
謂爲廂景曰此東廂香爐那忽下地議者以爲湘東軍¶
<pb:KR3i0017_WYG_026-5a>¶
下之徵(梁/書)¶
　　　覆爐示兆¶
齊建武中明帝召諸王南康侍讀江泌憂念府子琳訪¶
誌公道人問其禍福誌公覆香爐灰示之曰都盡無餘¶
後子琳被害(南/史)¶
　　　鑿鏤香爐¶
石虎冬月爲複帳四角安純金銀鑿鏤香爐(鄴中/記)¶
　　　鳧藻爐¶
<pb:KR3i0017_WYG_026-5b>¶
馮小憐有足爐曰辟邪手爐曰鳧藻冬天頃刻不離皆¶
以其飾得名¶
　　　瓦香爐¶
衡山芝岡有石室中有古人住處有刀鋸銅銚及瓦香¶
爐(傅先生/南岳記)¶
　　　祠坐置香爐¶
香爐四時祠坐側皆置(盧訵/祭法)¶
　　　迎婚用香爐¶
<pb:KR3i0017_WYG_026-6a>¶
婚迎車前用銅香爐二(徐爰/家儀)¶
　　　熏籠¶
太子納妃有熏衣籠當亦秦漢之制(東宮/舊事)¶
　　　筮香爐¶
吳郡吳泰能筮會稽盧氏失博山香爐使泰筮之泰曰¶
此物質雖爲金其象實山有樹非林有孔非泉閶闔風¶
至時發靑烟此香爐也語其至處求卽得之(集異/記)¶
　　　貪得銅爐¶
<pb:KR3i0017_WYG_026-6b>¶
何尚之奏庾仲文貪賄得嫁女具銅爐四人舉乃勝¶
　　　焚香之器¶
李後主長秋周氏居柔儀殿有主香宮女其焚香之器¶
曰把子蓮三雲鳳折腰獅子小三神卐字金鳳口玉甖¶
太古容華鼎凡數十種金玉爲之¶
　　　文燕香爐¶
楊景猷有文燕香爐¶
　　　聚香鼎¶
<pb:KR3i0017_WYG_026-7a>¶
成都市中有聚香鼎以數爐焚香環於前則烟皆聚其¶
中(清波/雜志)¶
　　　百寶香爐¶
洛州昭成佛寺有安樂公主造百寶香爐高三尺(朝野/僉載)¶
　　　迦業香爐¶
錢鎭州詩雖未離五季餘韻然回旋讀之故自娓娓可觀¶
題者多云寶子弗知何物以余攷之乃迦業之香爐上¶
有金華華内有金臺即臺為寳子則知寳子乃香爐蓋¶
<pb:KR3i0017_WYG_026-7b>¶
耳亦可爲此詩張本但若圜重規豈漢丁緩之製乎(黄/長)¶
(睿/集)¶
　　　金爐口噴香烟¶
貞元中崔煒墜一巨穴有大白蛇負至一室室有錦繡¶
幃帳帳前金爐爐上有蛟龍鸞鳳龜蛇孔雀皆張口噴¶
出香烟芳芬蓊鬱(太平/廣記)¶
　　　龍文鼎¶
宋高宗幸張俊其所進御物有龍文鼎商彞高足彞商¶
<pb:KR3i0017_WYG_026-8a>¶
文彞等物¶
　　　肉香爐¶
齊趙人好以身爲供養且謂兩臂爲肉燈臺頂心爲肉¶
香爐(清異/錄)¶
　　　香爐峰¶
廬山有香爐峰李太白詩云日照香爐生紫烟來鵬詩¶
云雲起香烟一炷州¶
　　　香鼎¶
<pb:KR3i0017_WYG_026-8b>¶
周公謹云余見薛𤣥卿示以銅香鼎一兩耳有三龍交¶
蟠宛轉自若有珠能轉動及取不能出葢太古物世之¶
寶也¶
張受益藏兩耳彞爐下連方座四周皆作雙牛文藻竝¶
起朱綠交錯花葉森然按此製非名彛當是敦也又小鼎一¶
内有款曰&KR3992;且&KR3187;文藻甚佳其色靑褐¶
趙松雪有方銅爐四脚兩耳饕餮面回文内有東宮二¶
字款色正黑此鼎博古圖所無也又圓銅鼎一文藻極¶
<pb:KR3i0017_WYG_026-9a>¶
佳内有款云瞿父癸鼎蛟脚¶
又金絲商嵌小鼎元賈氏物紋極細(皆雲烟/過眼錄)¶
季雁山見一爐羃上有十二孔應時出香¶
　¶
　¶
　¶
　¶
　¶
<pb:KR3i0017_WYG_026-9b>¶
　¶
　¶
　¶
　¶
　¶
　¶
　¶
　香乘卷二十六¶

# -*- mode: mandoku-view; -*-
#+TITLE: 香乘
#+DATE: 2015-08-24 23:17:45.096752
#+PROPERTY: ID KR3i0017
#+PROPERTY: BASEEDITION WYG    
#+PROPERTY: JUAN 卷六
<pb:KR3i0017_WYG_006-1a>¶
欽定四庫全書¶
　香乗卷六¶
　　　　　　　　　　　　明　周嘉胄　撰¶
　　佛藏諸香¶
　　　象藏香¶
南方有鬻香長者善别諸香能知一切香王所出之處¶
有香名曰象藏因龍鬭生若燒　丸即起大香雲衆生¶
齅者諸病不相侵害¶
<pb:KR3i0017_WYG_006-1b>¶
又云若燒一丸興大光明細雲覆上味如甘露七晝夜¶
降其甘雨(釋氏㑹要/)¶
　　　無勝香¶
海中有無勝香若以塗鼔及諸螺貝其聲發時一切敵¶
軍皆自退散(華嚴經/)¶
　　　浄莊嚴香¶
善法天中有香名浄莊嚴若燒一圓普使諸天心念於¶
佛(華嚴經/)¶
<pb:KR3i0017_WYG_006-2a>¶
　　　牛頭旃檀香¶
從離垢出若以塗身火不能燒(華嚴經/)¶
　　　兜婁婆香¶
壇前别安一小爐以此香煎取香水沐浴其炭然令猛¶
熾(楞嚴經/)¶
　　　香嚴童子¶
香嚴童子白佛言我諸比丘燒水沈香香氣&KR0299;然來入¶
鼻中我觀此氣非空非木非烟非火去無所着來無所¶
<pb:KR3i0017_WYG_006-2b>¶
從由是意銷發明無漏如來印我得香嚴號塵氣倐滅¶
妙香蜜圓我從香嚴得阿羅漢佛問圓通如我所證香¶
嚴為上(楞嚴經/)¶
　　　燒沈水¶
純燒沈水無令見火(楞嚴經/)¶
　　　三種香¶
三種香所謂根香花香子香此三種香徧一切處有風¶
而聞無風亦聞(戒香經/)¶
<pb:KR3i0017_WYG_006-3a>¶
　　　世有三香¶
世有三香一曰根香二曰枝香三曰華香是三品香惟¶
随風香不能逆風寧有雅香随風逆風者乎(戒徳香經/)¶
　　　旃檀香樹¶
神言樹名旃檀根莖枝葉治人百病其香逺聞世之竒¶
異人所貪求不湏道也(旃檀樹經/)¶
　　　旃檀香身¶
爾時世尊告阿難言有陀羅尼名旃檀香身(陀羅尼經/)¶
<pb:KR3i0017_WYG_006-3b>¶
　　　持香詣佛¶
於時難頭和難龍王各捨本居皆持澤香旃檀雜香徃¶
詣佛所至新嵗場歸命於佛及與聖衆稽首足下以旃¶
檀雜香供養佛及比丘僧(新&KR0882;經/)¶
　　　𫝊香罪福響應¶
佛言乃昔摩呵文佛時普逹王為大姓家子其父供養¶
三尊父命子𫝊香時有一侍使意中輕之不與其香罪¶
福響應故獲其殃雖暫為驅使奉法不忘今得為王與¶
<pb:KR3i0017_WYG_006-4a>¶
領人民當知是趣其所施設慎勿不平道人本是侍使¶
時不得香雖不得香其意無恨即誓言若我得道當度¶
此人福願果合今來度王并及人民(普達王經/)¶
　　　多伽羅香¶
多伽羅香此云根香多摩羅跋香此云藿香旃檀釋云¶
與樂即白檀也能治熱病赤檀能治風腫(釋氏㑹要/)¶
　　　法華諸香¶
須曼&KR0316;華香　闍提華香　波羅羅華香　青赤白蓮¶
<pb:KR3i0017_WYG_006-4b>¶
華香　華樹香　果樹香　旃檀香　沈水香　多摩¶
羅跋香　多伽羅香　拘鞞陀羅樹香　曼陀羅華香¶
　殊沙華香　曼殊沙華香¶
　　　殊特妙香¶
浄飯王令蜜多羅𫝊太子書太子郎初就學將好&KR0415;妙¶
牛頭旃檀作手板純用七寳裝嚴四縁以天種種殊特¶
妙香塗其背上¶
　　　石上餘香¶
<pb:KR3i0017_WYG_006-5a>¶
帝釋梵王摩牛頭旃檀塗飾佛身石上餘香于今郁烈¶
(大唐西域記/)¶
　　　香灌佛牙¶
僧伽羅國王宫側有佛牙精舍王以佛牙日三灌洗香¶
水香末或濯或焚務極珍竒式修供養(同上/)¶
　　　譬香¶
佛以乳香楓香為澤香椒蘭蕙芷為天末香又云天末¶
香莫若牛頭旃檀天澤香莫若詹糖薫陸天華香莫若¶
<pb:KR3i0017_WYG_006-5b>¶
馨蘭伊蒲後漢所謂伊蒲之供是也¶
　　　青棘香¶
佛書云終南長老入定夢天帝賜以青棘之香(鶴林玉/)¶
(露/)¶
　　　風與香等¶
佛書云凡諸所齅風與香等(同上/)¶
　　　香從頂穴中出¶
僧伽者西域人唐時居京師之薦福寺嘗獨處一室其¶
<pb:KR3i0017_WYG_006-6a>¶
頂上有一穴恒以絮窒之夜則去絮香從頂穴中出烟¶
氣滿房非常芬馥及曉香還入頂穴中仍以絮窒之(本/)¶
(傳/)¶
　　　結願香¶
有郎官夢謁老僧於松林中前有香爐烟甚微僧曰此¶
是檀越結願香香烟尚存檀越已三生三榮朱紫矣陳¶
去非詩云再燒結願香¶
　　　所拈之香芳烟直上¶
<pb:KR3i0017_WYG_006-6b>¶
㑹稽山隂靈寳寺木像戴逵所製郗嘉賔撮香呪曰若¶
使有常將復覩聖顏如其無常願㑹彌勒之前所拈之¶
香於手自然芳烟直上極目雲際餘芬徘徊馨聞一寺¶
於時道俗莫不感厲像今在越州嘉祥寺(法苑珠林/)¶
　　　香似茅根¶
永徽中南山龍池寺沙門智稜至谷聞香莫知何所深¶
訝香從澗内沙出即撥沙㸔形似茅根裏甲沙土然極¶
芳馥就水抖撥洗之一澗皆香将返龍池佛堂中堂皆¶
<pb:KR3i0017_WYG_006-7a>¶
香極深羙(神州塔寺三寳感應録/)¶
　　　香熏諸世界¶
蓮花蔵香如沈水出阿那婆達多池邉其香一丸如麻¶
子大香熏閻浮提界亦云白旃檀能使衆欲清凉黑沈¶
香能熏法界又云天上黒旃檀香若燒一銖普熏小千¶
世界三千世界珍寳價直所不能及赤土國香聞百里¶
名一國香(紺林/)¶
　　　香印頂骨¶
<pb:KR3i0017_WYG_006-7b>¶
印度七寳小窣堵波置如來頂骨骨周一尺二寸髪孔¶
分明其色黄白盛以寳函置窣堵波中欲知善惡相者¶
香末和泥以印頂骨随其福感其文煥然¶
又有嬰疾病欲祈康愈者塗香㪚花至誠歸命多蒙瘳¶
瘥(西域記/)¶
　　　買香弟子¶
西域佛圖澄常遣弟子向西城中市香既行澄告餘弟¶
子云掌中見買香弟子在某處被刼垂死因燒香呪願¶
<pb:KR3i0017_WYG_006-8a>¶
遥救䕶之弟子復還云某月某日某處為盜所刼垂當¶
見殺忽聞香氣賊無故自驚曰救兵已至棄之而走(髙/)¶
(僧傳/)¶
　　　以香薪身¶
聖帝崩時以刼波育㲲千張纒身香澤灌上令澤下徹¶
以香薪身上下四面使其齊同放火闍維檢骨香汁洗¶
盛以金甕石為㽃瓳(佛滅度棺歛葬送/)¶
　　　戒香¶
<pb:KR3i0017_WYG_006-8b>¶
燒此戒香令熏佛慧又戒香恒馥法輪常轉(龍蔵寺碑/)¶
　　　戒定香¶
釋氏有定香戒香韓侍郎贈僧詩一靈今用戒香熏¶
　　　多天香¶
波利質多天樹其香則逆風而聞(戒實論/)¶
　　　如來香¶
願此香烟雲遍滿十方界無邉佛土中無量香莊嚴具¶
足菩薩道成就如來香(内典/)¶
<pb:KR3i0017_WYG_006-9a>¶
　　　浴佛香¶
牛頭旃檀芎藭鬱金龍腦沈香丁香等以為湯置浄器¶
中次第浴之(浴佛功徳經/)¶
　　　異香成穗¶
二十二祖摩挐羅至西天印上焚香而月氐國王忽異¶
香成穗(𫝊燈録/)¶
　　　古殿爐香¶
問如何是古殿一爐香寳盖約師曰廣大勿人齅曰齅¶
<pb:KR3i0017_WYG_006-9b>¶
如何師曰六根俱不到¶
　　　買佛香¶
問動貌沈古路沒乃方知此意如何師曰偷佛錢買佛¶
香曰學人不㑹師曰不㑹即燒香供養本爹娘¶
　　　萬種為香¶
永明夀公云如擣萬種而為香爇一塵而已具足衆氣¶
(無生論/)¶
　　　合境異香¶
<pb:KR3i0017_WYG_006-10a>¶
杯渡和尚至廣陵遇村舍李家合境聞有異香(仙佛竒/)¶
(蹤/)¶
　　　燒香呪蓮¶
佛圖澄取盆水燒香呪之頃刻青蓮湧起¶
　　　香光¶
鳥窠禪師母朱氏夢日光入口因而有娠及誕異香滿¶
室遂名香光焉(仙佛竒蹤/)¶
　　　自然香潔¶
<pb:KR3i0017_WYG_006-10b>¶
伽耶舍多尊者其母感娠七日而誕未嘗沐浴自然香¶
潔(同上/)¶
　　　臨化異香¶
慧能大師跏趺而化異香襲人白虹屬地(同上/)¶
　　　又¶
智感禪師臨化室有異香經旬不㪚¶
　¶
　香乘卷六¶
